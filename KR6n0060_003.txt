#-*- mode: mandoku-view; -*-
#+DATE: 2015-08-30 20:57:03.047751
#+TITLE: 攝大乘論本
#+PROPERTY: CBETA_ID T31n1594
#+PROPERTY: ID KR6n0060
#+PROPERTY: SOURCE Taisho Tripitaka Vol. 31, No. 1594
#+PROPERTY: VOL 31
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6n0060_T_000-0132c>¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6n0060_T_003-0145b> ¶¶¶¶¶¶¶¶¶¶¶¶
#+PROPERTY: JUAN 3
¶
¶
《攝大乘論本》卷下¶
¶
無著菩薩造¶
三藏法師玄奘奉　詔譯¶

彼修差別分第六¶

如是已說彼入因果。彼修差別云何可見。由¶
菩薩十地。何等為十。一極喜地。二離垢地。三¶
發光地。四焰慧地。五極難勝地。六現前地。七¶
遠行地。八不動地。九善慧地。十法雲地。如是¶
諸地安立為十。云何可見。為欲對治十種無¶
明所治障故。所以者何。以於十相所知法界¶
有十無明所治障住。云何十相所知法界。謂¶
初地中由遍行義。第二地中由最勝義。第三¶
地中由勝流義。第四地中由無攝受義。第五¶
地中由相續無差別義。第六地中由無雜染
<pb:KR6n0060_T_003-0145c>¶
清淨義。第七地中由種法無差別義。第¶
八地中由不增不減義。相自在依止義。土自¶
在依止義。第九地中由智自在依止義。第十¶
地中由業自在依止義。陀羅尼門三摩地門¶
自在依止義。此中有三頌。¶

#+BEGIN_VERSE
「　遍行最勝義
　及與勝流義¶
　如是無攝義
　相續無別義¶
　無雜染淨義
　種種無別義¶
　不增不減義
　四自在依義¶
　法界中有十
　不染污無明¶
　治此所治障
　故安立十地
#+END_VERSE
」¶

復次應知。如是無明於聲聞等非染污。於諸¶
菩薩是染污。¶

復次何故初地說名極喜。由此最初得能成¶
辦自他義利勝功能故。何故二地說名離垢。¶
由極遠離犯戒垢故。何故三地說名發光。由¶
無退轉等持等至所依止故。大法光明所依¶
止故。何故四地說名焰慧。由諸菩提分法焚¶
滅一切障故。何故五地名極難勝。由真諦智¶
與世間智更互相違。合此難合令相應故。何¶
故六地說名現前。由緣起智為所依止。能令¶
般若波羅蜜多現在前故。何故七地說名遠¶
行。至功用行最後邊故。何故八地說名不動。¶
由一切相有功用行不能動故。何故九地說¶
名善慧。由得最勝無礙智故。何故十地說¶
名法雲。由得總緣一切法智。含藏一切陀羅¶
尼門三摩地門。譬如大雲能覆如空廣大障¶
故。又於法身能圓滿故。¶

得此諸地云何可見。由四種相。一得勝解。謂
<pb:KR6n0060_T_003-0146a>¶
得諸地深信解故。二得正得。謂得諸地相¶
應十種正法行故。三得通達。謂於初地達法¶
界時。遍能通達一切地故。四得成滿。謂修諸¶
地到究竟故。修此諸地云何可見。謂諸菩薩¶
於地地中修奢摩他毘鉢舍那。由五根修。¶
何等為五。謂集總修。無相修。無功用修。熾盛¶
修。無喜足修。如是五修令諸菩薩成辦五果。¶
謂念念中銷融一切麁重依止。離種種相得¶
法苑樂。能正了知周遍無量無分限相大法¶
光明。順清淨分無所分別無相現行。為令¶
法身圓滿成辦。能正攝受後後勝因。由增勝¶
故。說十地中別修十種波羅蜜多。於前六地¶
所修六種波羅蜜多。如先已說。後四地中所¶
修四者。一方便善巧波羅蜜多。謂以前六波¶
羅蜜多所集善根。共諸有情迴求無上正等¶
菩提故。二願波羅蜜多。謂發種種微妙大¶
願。引攝當來波羅蜜多殊勝眾緣故。三力波¶
羅蜜多。謂由思擇修習二力。令前六種波羅¶
蜜多無間現行故。四智波羅蜜多。謂由前六¶
波羅蜜多成立妙智。受用法樂成熟有情故。¶
又此四種波羅蜜多。應知般若波羅蜜多無¶
分別智後得智攝又於一切地中非不修習一¶
切波羅蜜多。如是法門是波羅蜜多藏之所¶
攝。¶

復次凡經幾時修行諸地可得圓滿。有五補¶
特伽羅經三無數大劫謂勝解行補特伽羅。¶
經初無數大劫修行圓滿。清淨增上意樂行¶
補特伽羅。及有相行無相行補特伽羅。於前¶
六地及第七地經第二無數大劫修行圓滿。
<pb:KR6n0060_T_003-0146b>¶
即此無功用行補特伽羅。從此已上至第十¶
地。經第三無數大劫修行圓滿。此中有頌。¶

#+BEGIN_VERSE
「　清淨增上力
　堅固心昇進¶
　名菩薩初修
　無數三大劫
#+END_VERSE
」¶

《》增上戒學分第七¶

如是已說因果修差別。此中增上戒殊勝云¶
何可見。如菩薩地正受菩薩律儀中說。復¶
次應知略由四種殊勝故此殊勝。一由差別¶
殊勝。二由共不共學處殊勝。三由廣大殊勝。¶
四由甚深殊勝。¶

差別殊勝者。謂菩薩戒有三品別。一律儀戒。¶
二攝善法戒。三饒益有情戒。此中律儀戒應¶
知二戒建立義故。攝善法戒應知修一切¶
佛法建立義故。饒益有情戒應知成熟一切¶
有情建立義故。¶

共不共學處殊勝者。謂諸菩薩一切性罪不¶
現行故與聲聞共相。以遮罪有現行故與彼¶
不共。於此學處有聲聞犯菩薩不犯。有菩薩¶
犯聲聞不犯。菩薩具有身語心戒。聲聞唯有¶
身語二戒。是故菩薩心亦有犯非諸聲聞。以¶
要言之。一切饒益有情無罪身語意業。菩薩¶
一切皆應現行皆應修學。如是應知說名為¶
共不共殊勝。¶

廣大殊勝者。復由四種廣大故。一由種種無¶
量學處廣大故。二由攝受無量福德廣大故。¶
三由攝受一切有情利益安樂意樂廣大故。¶
四由建立無上正等菩提廣大故。¶

甚深殊勝者。謂諸菩薩由是品類方便善巧。¶
行殺生等十種作業。而無有罪生無量福。速
<pb:KR6n0060_T_003-0146c>¶
證無上正等菩提。又諸菩薩現行變化身語¶
兩業。應知亦是甚深尸羅。由此因緣或作國¶
主。示行種種惱有情事。安立有情毘柰耶¶
中。又現種種諸本生事。示行逼惱諸餘有¶
情。真實攝受諸餘有情。先令他心深生淨信¶
後轉成熟。是名菩薩所學尸羅甚深殊勝。由¶
此略說四種殊勝。應知菩薩尸羅律儀最為¶
殊勝。如是差別菩薩學處。應知復有無量差¶
別。如毘柰耶瞿沙方廣契經中說。¶

《》增上心學分第八¶

如是已說增上戒殊勝。增上心殊勝云何可¶
見。略由六種差別應知。一由所緣差別故。¶
二由種種差別故。三由對治差別故。四由堪¶
能差別故。五由引發差別故。六由作業差別¶
故。所緣差別者。謂大乘法為所緣故。¶

種種差別者。謂大乘光明集福定王賢守健¶
行等三摩地種種無量故。¶

對治差別者。謂一切法總相緣智以楔出楔。¶
道理遣阿賴耶識中一切障麁重故。¶

堪能差別者。謂住靜慮樂隨其所欲即受生¶
故。¶

引發差別者。謂能引發一切世界無礙神通¶
故。作業差別者。謂能振動熾然遍滿。顯示¶
轉變往來卷舒。一切色像皆入身中。所往¶
同類或顯或隱。所作自在伏他神通。施辯¶
念樂放大光明。引發如是大神通故又能引¶
發攝諸難行。。十難行者。一自¶
誓難行。誓受無上菩提願故。二不退難行。¶
生死眾苦不能退故。三不背難行。一切有
<pb:KR6n0060_T_003-0147a>¶
情雖行邪行而不棄故。四現前難行。怨有情¶
所現作一切饒益事故。五不染難行。生在世¶
間不為世法所染污故。六勝解難行。於大乘¶
中雖未能了。然於一切廣大甚深生信解故。¶
七通達難行。具能通達補特伽羅法無我故。¶
八隨覺難行。於諸如來所說甚深祕密言辭¶
能隨覺故。九不離不染難行。不捨生死而不¶
染故。十加行難行。能修諸佛安住解脫一切¶
障礙。窮生死際不作功用。常起一切有情一¶
切義利行故。復次隨覺難行中。於佛何等祕¶
密言辭彼諸菩薩能隨覺了。謂如經言。¶

云何菩薩能行惠施。若諸菩薩無少所施。然¶
於十方無量世界廣行惠施。云何菩薩樂行¶
惠施。若諸菩薩於一切施都無欲樂。云何菩¶
薩於惠施中深生信解。若諸菩薩不信如來¶
而行布施。云何菩薩於施策勵。若諸菩薩於¶
惠施中不自策勵。云何菩薩於施耽樂。若諸¶
菩薩無有暫時少有所施。云何菩薩其施廣¶
大。若諸菩薩於惠施中離娑洛想。云何菩薩¶
其施清淨。若諸菩薩殟波陀慳。云何菩薩其¶
施究竟。若諸菩薩不住究竟。云何菩薩其施¶
自在。若諸菩薩於惠施中不自在轉。云何菩¶
薩其施無盡。若諸菩薩不住無盡。如於布施¶
於戒為初。於慧為後。隨其所應當知亦爾。¶
云何能殺生。若斷眾生生死流轉。云何不與¶
取。若諸有情無有與者自然攝取。云何欲¶
邪行。若於諸欲了知是邪而修正行。云何能¶
妄語。若於妄中能說為妄。云何貝戍尼。若¶
能常居最勝空住。云何波魯師。若善安住
<pb:KR6n0060_T_003-0147b>¶
所知彼岸。云何綺間語。若正說法品類差別¶
云何能貪欲。若有數數欲自證得無上靜慮。¶
云何能瞋恚。若於其心能正憎害一切煩惱。¶
云何能邪見。若一切處遍行邪性皆如實¶
見。¶

甚深佛法者。云何名為甚深佛法。此中應¶
釋。謂常住法是諸佛法。以其法身是常住故。¶
又斷滅法是諸佛法。以一切障永斷滅故。又¶
生起法是諸佛法。以變化身現生起故。又有¶
所得法是諸佛法。八萬四千諸有情行。及彼¶
對治皆可得故。又有貪法是諸佛法。自誓攝¶
受有貪有情為己體故。又有瞋法是諸佛法。¶
又有癡法是諸佛法。又異生法是諸佛法。應¶
知亦爾。又無染法是諸佛法。成滿真如一¶
切障垢不能染故。又無污法是諸佛法。生在¶
世間諸世間法不能污故。是故說名甚深佛¶
法。又能引發修到彼岸。成熟有情淨佛國土。¶
諸佛法故。應知亦是菩薩等持作業差別。¶

《》增上慧學分第九¶

如是已說增上心殊勝。增上慧殊勝云何可¶
見。謂無分別智。若自性。若所依。若因緣。若¶
所緣。若行相。若任持。若助伴。若異熟。若¶
等流。若出離。若至究竟。若加行無分別後¶
得勝利。若差別。若無分別後得譬喻。若無功¶
用作事。若甚深。應知無分別智名增上慧殊¶
勝。此中無分別智離五種相以為自性。一離¶
無作意故。二離過有尋有伺地故。三離想受¶
滅寂靜故。四離色自性故。五離於真義異計¶
度故。離此五相。應知是名無分別智。
<pb:KR6n0060_T_003-0147c>¶

於如所說無分別智成立相中。復說多頌。¶

#+BEGIN_VERSE
「　諸菩薩自性
　遠離五種相¶
　是無分別智
　不異計於真¶
　諸菩薩所依
　非心而是心¶
　是無分別智
　非思義種類¶
　諸菩薩因緣
　有言聞熏習¶
　是無分別智
　及如理作意¶
　諸菩薩所緣
　不可言法性¶
　是無分別智
　無我性真如¶
　諸菩薩行相
　復於所緣中¶
　是無分別智
　彼所智無相¶
　相應自性義
　所分別非餘¶
　字展轉相應
　是謂相應義¶
　非離彼能詮
　智於所詮轉¶
　非詮不同故
　一切不可言¶
　諸菩薩任持
　是無分別智¶
　後所得諸行
　為進趣增長¶
　諸菩薩助伴
　說為二種道¶
　是無分別智
　五到彼岸性¶
　諸菩薩異熟
　於佛二會中¶
　是無分別智
　由加行證得¶
　諸菩薩等流
　於後後生中¶
　是無分別智
　自體轉增勝¶
　諸菩薩出離
　得成辦相應¶
　是無分別智
　應知於十地¶
　諸菩薩究竟
　得清淨三身¶
　是無分別智
　得最上自在¶
　如虛空無染
　是無分別智¶
　種種極重惡
　由唯信勝解
<pb:KR6n0060_T_003-0148a>¶
　如虛空無染
　是無分別智¶
　解脫一切障
　得成辦相應¶
　如虛空無染
　是無分別智¶
　常行於世間
　非世法所染¶
　如瘂求受義
　如瘂正受義¶
　如非瘂受義
　三智譬如是¶
　如愚求受義
　如愚正受義¶
　如非愚受義
　三智譬如是¶
　如五求受義
　如五正受義¶
　如求那受義
　三智譬如是¶
　如未解於論
　求論受法義¶
　次第譬三智
　應知加行等¶
　如人正閉目
　是無分別智¶
　即彼復開目
　後得智亦爾¶
　應知如虛空
　是無分別智¶
　於中現色像
　後得智亦爾¶
　如末尼天樂
　無思成自事¶
　種種佛事成
　常離思亦爾¶
　非於此非餘
　非智而是智¶
　與境無有異
　智成無分別¶
　應知一切法
　本性無分別¶
　所分別無故
　無分別智無
#+END_VERSE
」¶

此中加行無分別智有三種。謂因緣引發數¶
習生差別故。¶

根本無分別智亦有三種。謂喜足無顛倒無¶
戲論無分別差別故。¶

後得無分別智有五種。謂通達隨念安立和¶
合如意思擇差別故。¶

復有多頌成立如是無分別智。
<pb:KR6n0060_T_003-0148b>¶

#+BEGIN_VERSE
「　鬼傍生人天
　各隨其所應¶
　等事心異故
　許義非真實¶
　於過去事等
　夢像二影中¶
　雖所緣非實
　而境相成就¶
　若義義性成
　無無分別智¶
　此若無佛果
　證得不應理¶
　得自在菩薩
　由勝解力故¶
　如欲地等成
　得定者亦爾¶
　成就簡擇者
　有智得定者¶
　思惟一切法
　如義皆顯現¶
　無分別智行
　諸義皆不現¶
　當知無有義
　由此亦無識
#+END_VERSE
」¶

般若波羅蜜多與無分別智無有差別。如說¶
菩薩安住般若波羅蜜多非處相應。能於所¶
餘波羅蜜多修習圓滿。云何名為非處相應¶
修習圓滿。謂由遠離五種處故。一遠離外道¶
我執處故。二遠離未見真如菩薩分別處故。¶
三遠離生死涅槃二邊處故。四遠離唯斷煩¶
惱障生喜足處故。五遠離不顧有情利益安¶
樂住無餘依涅槃界處故。¶

聲聞等智與菩薩智有何差別。由五種相應¶
智差別。一由無分別差別。謂於蘊等法無分¶
別故。二由非少分差別。謂於通達真如入一¶
切種所知境界。普為度脫一切有情。非少分¶
故。三由無住差別。謂無住涅槃為所住故。¶
四由畢竟差別。謂無餘依涅槃界中無斷盡¶
故。五由無上差別。謂於此上無有餘乘勝過¶
此故。此中有頌。¶

#+BEGIN_VERSE
「　諸大悲為體
　由五相勝智
<pb:KR6n0060_T_003-0148c>¶
　世出世滿中
　說此最高遠
#+END_VERSE
」¶

若諸菩薩成就如是增上尸羅增上質多增上¶
般若。功德圓滿於諸財位得大自在。何故現¶
見有諸有情匱乏財位。見彼有情於諸財位¶
有重業障故。見彼有情若施財位障生善法¶
故。見彼有情若乏財位厭離現前故。見彼有¶
情若施財位即為積集不善法因故。見彼有¶
情若施財位即便作餘無量有情損惱因故。¶
是故現見有諸有情匱乏財位。此中有頌。¶

#+BEGIN_VERSE
「　見業障現前
　積集損惱故¶
　現有諸有情
　不感菩薩施
#+END_VERSE
」¶

《》果斷分第十¶

如是已說增上慧殊勝。彼果斷殊勝云何可¶
見。斷謂菩薩無住涅槃。以捨雜染不捨生死。¶
二所依止轉依為相。此中生死謂依他起性¶
雜染分。涅槃謂依他起性清淨分。二所依止。¶
謂通二分依他起他。轉依謂即依他起性。對¶
治起時轉捨雜染分轉得清淨分。又此轉依¶
略有六種。一損力益能轉。謂由勝解力聞熏¶
習住故。及由有羞恥令諸煩惱少分現行不¶
現行故。二通達轉。謂諸菩薩已入大地。於真¶
實非真實顯現不顯現現前住故。乃至六地。¶
三修習轉。謂猶有障一切相不顯現真實顯¶
現故。乃至十地。四果圓滿轉。謂永無障一切¶
相不顯現。最清淨真實顯現。於一切相得自¶
在故。五下劣轉。謂聲聞等唯能通達補特伽¶
羅空無我性。一向背生死一向捨生死故。六¶
廣大轉。謂諸菩薩兼通達法空無我性。即¶
於生死見為寂靜。雖斷雜染而不捨故。若
<pb:KR6n0060_T_003-0149a>¶
諸菩薩住下劣轉有何過失。不顧一切有情¶
利益安樂事故。違越一切菩薩法故。與下¶
劣乘同解脫故。是為過失。若諸菩薩住廣大¶
轉有何功德。生死法中以自轉依為所依止。¶
得自在故。於一切趣示現一切所有之身。¶
於最勝生及三乘中。種種調伏方便善巧。安¶
立所化諸有情故。是為功德。¶

此中有多頌。¶

#+BEGIN_VERSE
「　諸凡夫覆真
　一向顯虛妄¶
　諸菩薩捨妄
　一向顯真實¶
　應知顯不顯
　真義非真義¶
　轉依即解脫
　隨欲自在行¶
　於生死涅槃
　若起平等智¶
　爾時由此證
　生死即涅槃¶
　由是於生死
　非捨非不捨¶
　亦即於涅槃
　非得非不得
#+END_VERSE
」¶

《》彼果智分第十一¶

如是已說彼果斷殊勝。彼果智殊勝云何可¶
見。謂由三種佛身應知彼果智殊勝。一由¶
自性身。二由受用身。三由變化身。此中自¶
性身者。謂諸如來法身。一切法自在轉所依¶
止故。受用身者。謂依法身種種諸佛眾會所¶
顯清淨佛土。大乘法樂為所受故。變化身者。¶
亦依法身從覩史多天宮現沒。受生受欲踰¶
城出家。往外道所修諸苦行。證大菩提轉大¶
法輪。入大涅槃故。¶

此中說一嗢柁南頌。¶

#+BEGIN_VERSE
「　相證得自在
　依止及攝持¶
　差別德甚深
　念業明諸佛
#+END_VERSE
」
<pb:KR6n0060_T_003-0149b>¶

諸佛法身以何為相。應知法身略有五相。一¶
轉依為相謂轉滅一切障雜染分依他起性相謂¶
故。轉得解脫一切障於法自在。轉現前清淨¶
分依他起性故。二白法所成為相。謂六波羅¶
蜜多圓滿得十自在故。此中壽自在心自在¶
眾具自在。由施波羅蜜多圓滿故。業自在生¶
自在。由戒波羅蜜多圓滿故。勝解自在。由忍¶
波羅蜜多圓滿故。願自在。由精進波羅蜜多¶
圓滿故。神力自在五通所攝。由靜慮波羅蜜¶
多圓滿故。智自在法自在。由般若波羅蜜多¶
圓滿故。三無二為相。謂有無無二為相。由一¶
切法無所有故。空所顯相是實有故。有為無¶
為無二為相。由業煩惱非所為故。自在示現¶
有為相故。異性一性無二為相。由一切佛所¶
依無差別故。無量相續現等覺故。此中有二¶
頌。¶

#+BEGIN_VERSE
「　我執不有故
　於中無別依¶
　隨前能證別
　故施設有異¶
　種姓異非虛
　圓滿無初故¶
　無垢依無別
　故非一非多
#+END_VERSE
」¶

四常住為相。謂真如清淨相故。本願所引故。¶
所應作事無竟期故。¶

五不可思議為相。謂真如清淨自內證故。無¶
有世間喻能喻故。非諸尋思所行處故。¶

復次云何如是法身最初證得。謂緣總相大¶
乘法境無分別智及後得智五相善修。於一¶
切地善集資糧。金剛喻定破滅微細難破障¶
故。此定無間離一切障故得轉依。¶

得次法身由幾自在而得自在。略由五種。一
<pb:KR6n0060_T_003-0149c>¶
由佛土自身相好無邊音聲無見頂相。自在¶
由轉色蘊依故。二由無罪無量廣大樂住。自¶
在由轉受蘊依故。三由辯說一切名身句身¶
文身。自在由轉想蘊依故。四由現化變易引¶
攝大眾引攝白法。自在由轉行蘊依故。五由¶
圓鏡平等觀察成所作智。自在由轉識蘊依¶
故。¶

復次法身由幾種處。應知依止略由三處。一¶
由種種佛住依止。此中有二頌。¶

#+BEGIN_VERSE
「　諸佛證得五性喜
　皆由等種自界故¶
　離喜都由不證此
　故求喜者應等證¶
　由能無量及事成
　法味義德俱圓滿¶
　得喜最勝無過失
　諸佛見常無盡故
#+END_VERSE
」¶

二由種種受用身依止。但為成熟諸菩薩故。¶
三由種種變化身依止。多為成熟聲聞等故。¶
應知法身由幾佛法之所攝持。略由六種。一¶
由清淨。謂轉阿賴耶識得法身故。二由異熟。¶
謂轉色根得異熟智故。三由安住。謂轉欲行¶
等住得無量智住故。四由自在。謂轉種種攝¶
受業。自在得一切世界無礙神通智自在故。¶
五由言說。謂轉一切見聞覺知言說戲論得¶
令一切有情心喜。辯說智自在故。六由拔濟。¶
謂轉拔濟一切災橫過失。得拔濟一切有情¶
一切災橫過失智故。應知法身由此所說六¶
種佛法之所攝持。¶

諸佛法身當言有異當言無異。依止意樂業¶
無別故。當言無異。無量依身現等覺故。當¶
言有異。如說佛法身受用身亦爾。意樂及業¶
無差別故。當言無異。不由依止無差別故。
<pb:KR6n0060_T_003-0150a>¶
無量依止差別轉故。應知變化身如受用身¶
說應知。法身幾德相應。謂最清淨四無量。¶
解脫勝處遍處無諍願。四無礙解六神通。¶
三十二大士相八十隨好。四一切相清淨。十¶
力四無畏。三不護三念住。拔除習氣無忘失¶
法。大悲十八不共佛法。一切相妙智等功德¶
相應此中有多頌。¶

#+BEGIN_VERSE
「　憐愍諸有情
　起和合遠離¶
　常不捨利樂
　四意樂歸禮¶
　解脫一切障
　牟尼勝世間¶
　智周遍所知
　心解脫歸禮¶
　能滅諸有情
　一切惑無餘¶
　害煩惱有染
　常哀愍歸禮¶
　無功用無著
　無礙常寂定¶
　於一切問難
　能解釋歸禮¶
　於所依能依
　所說言及智¶
　能說無礙慧
　常善說歸禮¶
　為彼諸有情
　故現知言行¶
　往來及出離
　善教者歸禮¶
　諸眾生見尊
　皆審知善士¶
　暫見便深信
　開道者歸禮¶
　攝受住持捨
　現化及變易¶
　等持智自在
　隨證得歸禮¶
　方便歸依淨
　及大乘出離¶
　於此誑眾生
　摧魔者歸禮¶
　能說智及斷
　出離能障礙¶
　自他利非餘
　外道伏歸禮¶
　處眾能伏說
　迷離二雜染¶
　無護無忘失
　攝御眾歸禮
<pb:KR6n0060_T_003-0150b>¶
　遍一切行住
　無非圓智事¶
　一切時遍知
　實義者歸禮¶
　諸有情利樂
　所作不過時¶
　所作常無虛
　無忘失歸禮¶
　晝夜常六返
　觀一切世間¶
　與大悲相應
　利樂意歸禮¶
　由行及由證
　由智及由業¶
　於一切二乘
　最勝者歸禮¶
　由三身至得
　具相大菩提¶
　一切處他疑
　皆能斷歸禮
#+END_VERSE
」¶

諸佛法身與如是等功德相應。復與所餘自¶
性因果業相應。轉功德相應。是故應知諸佛¶
法身無上功德。此中有二頌。¶

#+BEGIN_VERSE
「　尊成實勝義
　一切地皆出¶
　至諸眾生上
　解脫諸有情¶
　無盡無等德
　相應現世間¶
　及眾會可見
　非見人天等
#+END_VERSE
」¶

復次諸佛法身甚深最甚深。此甚深相云何¶
可見。此中有多頌。¶

#+BEGIN_VERSE
「　佛無生為生
　亦無住為住¶
　諸事無功用
　第四食為食¶
　無異亦無量
　無數量一業¶
　不堅業堅業
　諸佛具三身¶
　現等覺非有
　一切覺非無¶
　一一念無量
　有非有所顯¶
　非染非離染
　由欲得出離¶
　了知欲無欲
　悟入欲法性¶
　諸佛過諸蘊
　安住諸蘊中¶
　與彼非一異
　不捨而善寂
<pb:KR6n0060_T_003-0150c>¶
　諸佛事相雜
　猶如大海水¶
　我已現當作
　他利無是思¶
　眾生罪不現
　如月於破器¶
　遍滿諸世間
　由法光如日¶
　或現等正覺
　或涅槃如火¶
　此未曾非有
　諸佛身常故¶
　佛於非聖法
　人趣及惡趣¶
　非梵行法中
　最勝自體住¶
　佛一切處行
　亦不行一處¶
　於一切身現
　非六根所行¶
　煩惱伏不滅
　如毒呪所害¶
　由惑至惑盡
　證佛一切智¶
　煩惱成覺分
　生死為涅槃¶
　具大方便故
　諸佛不思議
#+END_VERSE
」¶

應知如是所說甚深有十二種。謂生住業住¶
甚深。安立數業甚深。現等覺甚深。離欲甚深。¶
斷蘊甚深。成熟甚深。顯現甚深。示現等覺涅¶
槃甚深。住甚深。顯示自體甚深。斷煩惱甚¶
深。不可思議甚深。若諸菩薩念佛法身。由幾¶
種念應修此念。略說菩薩念佛法身。由七種¶
念應修此念。一者諸佛於一切法得自在轉。¶
應修此念。於一切世界得無礙通故。此中¶
有頌。¶

#+BEGIN_VERSE
「　有情界周遍
　具障而闕因¶
　二種決定轉
　諸佛無自在
#+END_VERSE
」¶

二者如來其身常住。應修此念。真如無間解¶
脫垢故。三者如來最勝無罪。應修此念。一¶
切煩惱及所知障並離繫故。四者如來無有¶
功用。應修此念。不作功用一切佛事無休
<pb:KR6n0060_T_003-0151a>¶
息故。五者如來受大富樂。應修此念。清淨佛¶
土大富樂故。六者如來離諸染污。應修此念。¶
生在世間一切世法不能染故。七者如來能¶
成大事。應修此念。示現等覺般涅槃等。一切¶
有情未成熟者能令成熟。已成熟者令解脫¶
故。此中有二頌。¶

#+BEGIN_VERSE
「　圓滿屬自心
　具常住清淨¶
　無功用能施
　有情大法樂¶
　遍行無依止
　平等利多生¶
　一切佛智者
　應修一切念
#+END_VERSE
」¶

復次諸佛清淨佛土相云何。應知如菩薩藏¶
百千契經序品中說。謂薄伽梵住最勝光曜¶
七寶莊嚴。放大光明普照一切無邊世界。無¶
量方所妙飾間列。周圓無際其量難測。超過¶
三界所行之處。勝出世間善根所起。最極¶
自在淨識為相。如來所覩諸大菩薩眾所雲¶
集。無量天龍藥叉健達縛阿素洛揭路荼緊¶
捺洛莫呼洛伽人非人等常所翼從。廣大法¶
味喜樂所持。作諸眾生一切義利。蠲除一切¶
煩惱災橫。遠離眾魔過諸莊嚴。如來莊嚴之¶
所依處。大念慧行以為遊路。大止妙觀以為¶
所乘。大空無相無願解脫為所入門。無量¶
功德眾所莊嚴。大寶花王之所建立。大宮殿¶
中。¶

如是現示清淨佛土。顯色圓滿形色圓滿。分¶
量圓滿。方所圓滿。因圓滿。果圓滿。主圓滿。¶
輔翼圓滿。眷屬圓滿。任持圓滿。事業圓滿。¶
攝益圓滿。無畏圓滿。住處圓滿。路圓滿。乘圓¶
滿。門圓滿。依持圓滿。
<pb:KR6n0060_T_003-0151b>¶

復次受用如是清淨佛土。一向淨妙。一向安¶
樂。一向無罪。一向自在。¶

復次應知如是諸佛法界。於一切時能作五¶
業。一者救濟一切有情災橫為業。於暫見時¶
便能救濟盲聾狂等者災橫故。二者救濟惡¶
趣為業。拔諸有情出不善處置善處故。三者¶
救濟非方便為業。令諸外道捨非方便求解¶
脫行。置於如來聖教中故。四者救濟薩迦耶¶
為業。授與能起三界道故。五者救濟乘為¶
業拯拔欲趣餘乘菩薩及不定種性諸聲聞¶
等。安處令修大乘行故。於此五業應知諸佛¶
業用平等此中有頌。¶

#+BEGIN_VERSE
「　因依事性行
　別故許業異¶
　世間此力別
　無故非導師
#+END_VERSE
」¶

若此功德圓滿相應。諸佛法身不與聲聞獨¶
覺乘共。以何意趣佛說一乘此中有二頌。¶

#+BEGIN_VERSE
「　為引攝一類
　及任持所餘¶
　由不定種性
　諸佛說一乘¶
　法無我解脫
　等故性所同¶
　得二意樂化
　究竟說一乘
#+END_VERSE
」¶

如是諸佛同一法身而佛有多。何緣可見。此¶
中有頌。¶

#+BEGIN_VERSE
「　一界中無二
　同時無量圓¶
　次第轉非理
　故成有多佛
#+END_VERSE
」¶

云何應知。於法身中佛非畢竟入於涅槃。亦¶
非畢竟不入涅槃。此中有頌。¶

#+BEGIN_VERSE
「　一切障脫故
　所作無竟故¶
　佛畢竟涅槃
　畢竟不涅槃
#+END_VERSE
」¶

何故受用身非即自性身。由六因故。一色身
<pb:KR6n0060_T_003-0151c>¶
可見故。二無量佛眾會差別可見故。三隨勝¶
解見自性不定可見故。四別別而見自性變¶
動可見故五菩薩聲聞及諸天等種種眾會間¶
雜可見故。六阿賴耶識與諸轉識轉依非理¶
可見故。佛受用身即自性身。不應道理。何¶
因變化身非即自性身。由八因故。謂諸菩薩¶
從久遠來得不退定。於覩史多及人中生不¶
應道理。又諸菩薩從久遠來當懷宿住。書¶
算數印工巧論中。及於受用欲塵行中不能¶
正知不應道理。又諸菩薩從久遠來已知惡¶
說善說法教。往外道所不應道理。又諸菩¶
薩從久遠來。已能善知三乘正道。修邪苦行¶
不應道理。又諸菩薩捨百拘胝諸贍部洲。但¶
於一處成等正覺轉正法輪不應道理。若離¶
示現成等正覺。唯以化身於所餘處施作佛¶
事。即應但於覩史多天成等正覺。何不施¶
設。遍於一切贍部洲中同時佛出。既不施¶
設無教無理。雖有多化而不違彼無二如來¶
出現世言。由一四洲攝世界故。如二輪王不¶
同出世。此中有頌。¶

#+BEGIN_VERSE
「　佛微細化身
　多處胎平等¶
　為顯一切種
　成等覺而轉
#+END_VERSE
」¶

¶
。¶

佛受用身及變化身既是無常。云何經說如¶
來身常。此二所依法身常故。又等流身及¶
變化身以恒受用無休廢故。數數現化不永¶
絕故。如常受樂如常施食。如來身常應知¶
亦爾。由六因故。諸佛世尊所現化身非畢
<pb:KR6n0060_T_003-0152a>¶
竟住。一所作究竟成熟有情已解脫故。二為¶
令捨離不樂涅槃。為求如來常住身故。三為¶
令捨離輕毀諸佛。令悟甚深正法教故。四為¶
令於佛深生渴仰。恐數見者生厭怠故。五令¶
於自身發勤精進。知正說者難可得故。六為¶
諸有情極速成熟令自精進不捨軛故。此中¶
有二頌。¶

#+BEGIN_VERSE
「　由所作究竟
　捨不樂涅槃¶
　離輕毀諸佛
　深生於渴仰¶
　內自發正勤
　為極速成熟¶
　故許佛化身
　而非畢竟住
#+END_VERSE
」¶

諸佛法身無始時來無別無量。不應為得更¶
作功用。此中有頌。¶

#+BEGIN_VERSE
「　佛得無別無量因
　有情若捨勤功用¶
　證得恒時不成因
　斷如是因不應理
#+END_VERSE
」¶

阿毘達磨大乘經中攝大乘品。我阿僧伽略¶
釋究竟。¶
《攝大乘論本》卷下